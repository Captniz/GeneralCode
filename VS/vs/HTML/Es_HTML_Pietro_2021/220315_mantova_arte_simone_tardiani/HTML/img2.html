<!DOCTYPE html>
<html>
  <head>
    <title>Mantova</title>
    <link rel="stylesheet" href="../css.css" />
  </head>
  <body>
    <h1><a href="../Index.html">MANTOVA</a></h1>
    <div class="Menu">
      <a href="img1.html">IMG1</a>
      <a href="img2.html">IMG2</a>
      <a href="img3.html">IMG3</a>
      <a href="img4.html">IMG4</a>
      <a href="img5.html">IMG5</a>
    </div>
    <div class="content">
      <img src="../IMG/piazzasordello.jpg" />
      <div class="desc">
        La piazza di San Pietro, sua prima denominazione, fu realizzata nel 1330
        dopo la demolizione di vecchie case che si trovavano disposte fra due
        strade parallele che seguivano ancora l'antico disegno urbanistico della
        città romana. Una via, Strada Magna univa il voltone di San Pietro con
        la cattedrale mentre l'altra via, Strata Sanctae Mariae Matris Domini,
        univa la chiesa che le dava il nome, alla chiesa di Santa Croce,
        inglobata poi nel Palazzo Ducale, che si affacciava sul lato destro del
        sagrato del Duomo[1]. Per secoli, la piazza è rimasta il centro della
        vita politica, mondana e religiosa di Mantova. L'architettura
        predominante della piazza è da far risalire prevalentemente al Basso
        Medioevo con inserimenti collocabili nel 1700 come la facciata del Duomo
        e il Palazzo Vescovile (Bianchi), che si trova accanto al Duomo stesso.
        Sul fianco di quest'ultimo il massiccio campanile romanico ne tradisce
        l'origine medievale. Sul lato sinistro della piazza, guardando la
        facciata del Duomo, si elevano in sequenza Palazzo Acerbi sovrastato
        dalla Torre della Gabbia, Palazzo Bonacolsi (Castiglioni), ornati
        entrambi da trifore a tutto sesto e provvisti di due portali uno
        archiato ed uno rinascimentale, Ca' degli Uberti e Palazzo Vescovile,
        detto anche Palazzo Bianchi. Dall'altro lato della piazza si affacciano
        il Palazzo del Capitano, che risale a prima del 1328 anno dell'ascesa al
        potere della famiglia Gonzaga che ne fecero il nucleo iniziale e più
        antico del Palazzo Ducale. A fianco di questo maestoso edificio merlato,
        fu edificata la Domus Magna come il precedente caratterizzato da bifore
        quattrocentesche. Nel 1901 fu demolita l’esedra che chiudeva la piazza
        sul lato nord. La demolizione fu motivata dalla necessità di rendere più
        agevole la movimentazione dei carri. L’idea dell’esedra era stata del
        duca Guglielmo Gonzaga che affidò la progettazione a Bernardino
        Facciotto che inserì nel progetto anche l’arcone monumentale che
        consentiva l'accesso al Prato di Castello, oggi piazza Castello. Nel
        dicembre 2006 sono stati rinvenuti nell'angolo sud-est di Piazza
        Sordello i resti di pavimenti decorati a mosaico di una domus romana
        d'epoca imperiale.[2][3] Attualmente il sito archeologico, in attesa di
        nuovi scavi, è contenuto in una struttura affinché ne sia consentita la
        visione pubblica. Questa casuale scoperta archeologica potrebbe indurre
        una revisione della storia di Mantova, della quale l'epoca romana è
        sempre stata considerata marginale, ma in ogni caso confermando come il
        luogo ora occupato dalla piazza, è sempre stato il centro della comunità
        mantovana.
      </div>
    </div>
  </body>
</html>
